<div dir="rtl">

# הפרוייקט:
הפרויקט שאותו בחרנו לבצע הוא תרגום של שיעורים מתוך האתר The Programming Historian.

<br/><br/>

## בחרנו את פרויקט זה ממספר סיבות:
1. הנושאים של השיעורים באתר זה מעניינים אותנו.
2. אנו מאמינים ורוצים לתמוך בהנגשת ידע גם למי שלא מרגיש בנוח עם השפה האנגלית.
3. רצינו לנצל את ההזדמנות כדי להבין איך בונים ומעצבים אתר.

<br/><br/>

## הפרויקט שלנו מכיל:
תרגומים של 2 שיעורים מתוך האתר The programming historian, כולל התייחסות לעבודה עם מסמכים בשפה העברית. בנוסף, הפרויקט כולל אתר המרכז את כל התרגומים שבוצעו עד כה בקורס ושניתן להוסיף אליו תרגומים נוספים בעתיד.

<br/><br/>

## העבודה על הפרויקט כללה:
1. סקירת האתר וצמצום השיעורים לשיעורים רלוונטים ביותר לחומר שנלמד בקורס.
2. בחירת 2 השיעורים המעניינים ומתאימים ביותר.
3. התעמקות בהבנת השיעורים + מימוש החומר הנלמד.
4. תרגום הטקסט עצמו.
5. בדיקות הגייה + תיקון שגיאות.
6. מחקר קטן על עבודה עם השפה העברית בחומר הנלמד בשיעורים + הוספת הפסקה הרלוונטית.
7. לימוד עצמי של HTML + CSS + GitHub pages.
8. בניית עמוד לכל שיעור שתורגם.
9. בניית אתר אשר יכיל את כל השיעורים שתורגמו עד כה.

<br/><br/>

## אתגרים שנתקלנו בהם במהלך ביצוע הפרויקט:
1. תרגום מקצועי הוא תהליך מסובך הרבה יותר ממה שחשבנו, ולהעביר מסרים בצורה ברורה בעברית דורש הרבה יותר מלתרגם "ליטרלי" משפט במשפט.
2. הלמידה של עבודה עם HTML, CSS ו- GitHub pages דרשה מאיתנו להיכנס לעולם חדש שלא הכרנו לפני, מה שהיווה אתגר עבורנו.
3. גם כאשר למדנו לעבוד עם HTML, העבודה ב- HTML עם השפה העברית הייתה מסובכת לפעמים והעלתה בעיות (אובייקטים מסוימים "לא היו מוכנים" לעבור לצד ימין, דברים לא היו מיושרים בצורה נכונה, וכו').

<br/><br/>

## מה ניקח איתנו הלאה:
ראשית, היכולת לבנות אתרים היא יכולת ששנינו תכננו ללמוד ברגע שנסיים את התואר, ולכן שמחנו שקיבלנו את ההזדמנות לעשות זאת במסגרת הקורס. בנוסף לכך, רכשנו נסיון עם  OCR ו- Topic Modeling, כלים מאוד חזקים ורלוונטיים לתעשייה אשר היה נחמד "לשחק" איתם. אישית לא יצא לנו להכיר את הספרייה OCRmyPDF, ומצאנו אותה שימושית גם עבור עבודה יום יומית (לדוגמא – חיפוש בקובץ PDF אשר לא מכיל שכבת טקסט הוא לא אפשרי, אז נריץ פקודת OCRmyPDF קצרה ונקבל מסמך שניתן לחפש בו).
<br/>
בנוסף, לא הכרנו את הארכיון האינטרנטי. ללא ספק זה פרויקט מרתק וחשוב בקנה מידה עולמי. דיגיטציה של מסמכים היסטוריים היא תהליך עליו הרחבנו בתחילת הקורס והבנו את חשיבותו. במידה ובעתיד נרצה להריץ כלים של ביג דאטה ולמידת מכונה הארכיון האינטרנטי זה מקור מידע מעולה בשביל המטרה הזו. למדנו לכרות המון מידע במהירות דרך האתר, כמו כן  המידע באתר נגיש בפורמט מאוד נוח לעבודה ולכן אנחנו מאמינים שעוד יצא לנו לעבוד עם הארכיון בעתיד.
